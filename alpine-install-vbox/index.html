<!DOCTYPE html>
<html>
 <head>
  <meta charset= "utf-8">
  <title> Instalación de Alpine Linux 3.16 </title>
 </head>
 <body>

  <h1>Instalación de Alpine Linux 3.16 nunha VM de VirtualBox</h1>
  <p style="font-size:125%;">A seguinte secuencia de capturas mostra a instalación de Alpine Linux 3.16 coas opcións que hai que seleccionar en cada paso. 
  <ol>
  <li><a href="https://dl-cdn.alpinelinux.org/alpine/v3.16/releases/x86_64/alpine-virt-3.16.1-x86_64.iso">Descarga desde aquí</a> a imaxe ISO da versión <i>Virtual</i> (optimizada para VM) do Alpine Linux 3.16<p/></li>

  <li>Inicia a VM que creaches no VirtualBox e, no diálogo que aparece para montar o DVD desde o que instalar o SO, selecciona a imaxe ISO descargada (<b>alpine-virt-3.16.1-x86_64.iso</b>) e reinicia a VM. Se che dera problemas accedendo á imaxe ISO, podes probar a apagar a VM, montar a imaxe ISO "manualmente" nas opcións de almacenamento da VM, como se indica na captura, e iniciar de novo a VM.</li>
  <p><img src="Captura000.png" alt="Montaxe manual da ISO" style="width:700px;height:435px;"></p>

  <li>Se a VM se iniciou correctamente cargarase unha versión inicial mínima de Alpine. Para iniciar sesión usa o usuario <b>root</b> sen contrasinal.</li>
  <p><img src="Captura001.png" alt="Inicio de sesión" style="width:700px;height:150px;"></p>

  <li>Para instalar Alpine executa o comando <b>setup-alpine</b>. Como de momento o teclado non está configurado na VM, para escribir o guión terás que premer a tecla que está situada <b>á dereita do 0</b> (é a tecla usada para o guión nos teclados americanos). Se ao premer esa tecla no teu teclado non aparece o guión, terás que probar con outras.
  <p><b>IMPORTANTE: se por algún motivo tiveras que interromper a instalación, podes facelo pulsando Ctrl+C e volver iniciala desde este paso.</b></p></li>  <p><img src="Captura002.png" alt="Comando setup-alpine" style="width:700px;height:200px;"></p>
  <li>Configura o teclado. 
  <p>Na disposición (layout) escribe <b>es</b>.</p>   <p><img src="Captura003.png" alt="Configuración do teclado" style="width:700px;height:150px;"></p>

  <p>Na variante depende do teclado que teñas (p.e. <b>es-winkeys</b> para un teclado con teclas Windows, <b>es-mac</b> para un teclado Mac). En caso de dúbida escribe de novo <b>es</b>.</li>  <p><img src="Captura004.png" alt="Configuración do teclado" style="width:700px;height:40px;"></p>

  <li>Configura o nome que terá a VM na rede. <b>Usa como nome as tuas iniciais e o curso actual</b>. Como VirtualBox conecta a VM a Internet a través dunha NAT, este nome non vai ser visíbel fora do teu computador.</li>  <p><img src="Captura005.png" alt="Nome do host" style="width:700px;height:50px;"></p>

  <li>Configura a interface de rede. 
  <p>Acepta (sen escribir nada) as opcións por defecto. Alpine configurará a interface <b>eth0</b> para que obteña automaticamente unha IP cando se inicie a VM. Esta interface correspóndese co único adaptador virtual de rede que temos na VM (podes comprobalo nas propiedades de rede da VM no VirtualBox). Para obter automaticamente a IP úsase un servizo denominado DHCP que xa ven preconfigurado co VirtualBox. Na captura pode verse como se lle asigna a IP 10.0.2.15 á VM usando DHCP.</p></li>
  <p><img src="Captura006.png" alt="Configuración da rede" style="width:700px;height:200px;"></p>

  <li>Configura o contrasinal para o usuario <b>root</b> (o administrador). <b>É importante que despois te lembres del</b>. Un exemplo fácil de lembrar serían as túas iniciais separadas do curso actual por un guión (exemplo: xcpm-2122)</li>
  <p><b>IMPORTANTE: non uses caracteres "raros" para o contrasinal</b>, porque vamos ter que usalo nalgunha ocasión co teclado sen configurar. Se usas o guión lembra que cando o teclado non estea configurado terás que premer a tecla que está situada <b>á dereita do 0</b>.</p>
  <p><img src="Captura007.png" alt="Contrasinal de root" style="width:700px;height:70px;"></p>

  <li>Configura o fuso horario. Na zona escribe <b>Europe</b> e na subzona escribe <b>Madrid</b>.</li>  <p><img src="Captura008.png" alt="Configuración do fuso horario" style="width:700px;height:80px;"></p>

  <li>Acepta (sen escribir nada) a opción por defecto para non configurar un proxy para o acceso a Internet.</li>  <p><img src="Captura009.png" alt="Configuración do proxy" style="width:700px;height:20px;"></p>

  <li>Configura o cliente para o servizo horario (NTP). Acepta (sen escribir nada) para usar o cliente por defecto (chrony).</li>
  <p><img src="Captura010.png" alt="Configuración de NTP" style="width:700px;height:20px;"></p>

  <li>Escolle o repositorio que se usará para descargar os paquetes software que se instalen. 
  <p>Para elo terás que comprobar na páxina: <a href="https://mirrors.alpinelinux.org/">https://mirrors.alpinelinux.org</a> se algún dos repositorios da listaxe que se che mostra está actualizado para a versión 3.16 de Alpine. Tes que procurar un repositorio dos da listaxe que estea en estado OK na columna v3.16, igual que se ve no exemplo para o repositorio <b>mirror.mangohost.net</b>.</p>
  <p><img src="Captura011b.png" alt="Estado mirror" style="width:700px;height:472px;"></p>

  <p>Escribe o número que o repositorio ten na listaxe para escollelo (no exemplo o repositorio <b>mirror.mangohost.net</b> ten o número 69 na listaxe).</li>
  <p><img src="Captura011.png" alt="Configuración mirror" style="width:700px;height:200px;"></p>

  <li>Configura a túa conta de usuario. Podes usar as tuas iniciais como nome para o login. Para a chave SSH do usuario acepta (sen escribir nada) a opción por defecto.</li>
  <p><b>IMPORTANTE: non uses caracteres "raros" para o contrasinal</b>, porque vamos ter que usalo nalgunha ocasión co teclado sen configurar. Se usas o guión lembra que cando o teclado non estea configurado terás que premer a tecla que está situada <b>á dereita do 0</b>.</p>  <p><img src="Captura012.png" alt="Configuración da conta de usuario" style="width:700px;height:175px;"></p>

  <p><b>IMPORTANTE:</b> asegúrate de que se configura correctamente o usuario (que non aparece ningunha mensaxe de erro e que aparecen as que indican que se instalaron correctamente o <b>doas</b> e o <b>busybox</b>). Se non fora así terás que interromper a instalación pulsando Ctrl+C e volver comezar desde o paso 4.</p>

  <li>Configura o servidor SSH (o que se usa para iniciar sesións seguras na VM). Acepta (sen escribir nada) para usar o servidor por defecto (OpenSSH).</li>
  <p><img src="Captura013.png" alt="Configuración de SSH" style="width:700px;height:75px;"></p>

  <li>Configura o disco. 
  <p>Escribe <b>sda</b> para usar o único disco ríxido que temos na VM (podes comprobalo nas propiedades de almacenamento da VM no VirtualBox). No tipo de instalación escribe <b>sys</b> para realizar unha instalación estándar.</p></li>  <p><img src="Captura014.png" alt="Configuración do disco" style="width:700px;height:85px;"></p>
  <p>O instalador procederá a realizar o particionamento do disco.<br>
  <img src="Captura015.png" alt="Particionamento do disco" style="width:700px;height:25px;"></p>

  <li>Instalación do sistema. Escribe <b>y</b> para aceptar formatar o disco e instalar Alpine nel. Este é o paso da instalación ao que lle leva máis tempo.</li>  <p><img src="Captura016.png" alt="Instalación do sistema" style="width:700px;height:125px;"></p> 
  <li>Rematou a instalación.  
  <p><img src="Captura017.png" alt="Rematou a instalación" style="width:700px;height:35px;"></p>
  <p>Antes de continuar, desde a configuración de almacenamento da VM en VirtualBox, extrae a imaxe ISO de Alpine.</p></li>
  <p><img src="Captura018.png" alt="Extraer a ISO" style="width:700px;height:435px;"></p>

  <li>Apaga a VM executando o comando <b>poweroff</b>.</li> 
  <p><img src="Captura019.png" alt="Apagar a VM" style="width:700px;height:35px;"></p>

  </ol>
 </body>
</html>